%% Direttive TeXworks:
% !TeX root = ../../maltoni_niccolo_tesi.tex
% !TEX encoding = UTF-8 Unicode
% !TEX program = arara
% !TEX TS-program = arara
% !TeX spellcheck = it-IT

\chapter{Conclusioni}\label{ch:conclusioni}
    \section{Risultati}\label{sec:risultati}
        L'obiettivo di questa tesi era quello di realizzare un'interfaccia grafica per l'ambiente di simulazione di Alchemist che sostituisse la precedente e si andasse ad integrare con i recenti contributi dati ad altre sezioni della GUI del software, andando a fornire una esperienza utente più semplice e gradevole anche per i meno esperti.

        L'interfaccia, realizzata con la libreria JavaFX, ha comportato un restyling completo a livello estetico e una reimplementazione di numerose parti del codice.
        Al termine del lavoro illustrato in questa tesi, essa risulta essere in grado di caricare una simulazione, rappresentarla a schermo attraverso effetti importabili ed esportabili per mezzo di file JSON e controllarne il flusso d'esecuzione;
        l'impatto sulle performance di simulazione rispetto a un'esecuzione \engEmph{headless} è accettabile e nei margini di quanto previsto.

        Nonostante il lavoro svolto abbia portato a un software correttamente funzionante, la nuova interfaccia grafica non può ancora sostituire completamente quella classica sul canale stabile a causa del mancato supporto ad ambienti con mappe di sfondo, del quale non è stato intrapreso lo sviluppo in quanto la mole di lavoro necessaria non avrebbe permesso di mantenere i livelli attuali di ottimizzazione e stabilità.

        Nel paragrafo successivo sono illustrati i lavori futuri che possono essere apportati per rendere la GUI utilizzabile nel ramo stabile.

    \section{Lavori futuri}\label{sec:futuro}
        Al termine del lavoro svolto, è rilevante valutare i possibili contributi futuri che possono essere forniti ad Alchemist a partire da ciò che è stato sviluppato per questa tesi.
        In particolare, per portare sul canale stabile l'interfaccia grafica realizzata è importante implementare un monitor che sia in grado di rappresentare ambienti di simulazione con mappe di sfondo: ciò dovrebbe essere possibile estendendo dalla medesima classe astratta che costituisce la base del monitor utilizzato attualmente per il rendering dell'ambiente, \texttt{AbstractFXDisplay}, con una classe capace di interfacciarsi con distributori di mappe come Google Maps oppure OpenStreetMaps.

        Ulteriori lavori potrebbero coinvolgere lo sviluppo di effetti più complessi, l'ottimizzazione di quelli esistenti e il miglioramento delle possibilità di interazione con gli elementi dell'ambiente.
